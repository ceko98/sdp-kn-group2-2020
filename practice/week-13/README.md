# Графи 2:

### Зад 1.
Даден е неориентиран безтегловен граф. Да се направи метод, който намира път свързващ два подадени върха.

### Зад 2.
Даден е неориентиран безтегловен граф. Да се намери най-късия път между върхове A и B.

### Зад 3.
Да се реализира алгоритъма на Дийкстра.

### Зад 4.
Даден е ориентиран непретеглен граф. Даден е връх vertex в графа. Напишете програма, която определя всички върхове в графа, които са недостижими от върха vertex.

### Зад 5.
Даден е ориентиран безтегловен граф. Да се намери дали графът е силно свързан.

### Зад 6.
Даден е ориентиран непретеглен граф във върховете на който са разположени малки латински букви. Да се определи дали дадена дума може да се прочете след последователно преминаване през върховете на графа (т.е. дали думата е път (незадължително прост/ацикличен) в графа с начало първата буква и край – последната буква на думата). За улеснение на мплементацията вместо букви във върховете ще използваме числа и нека да имаме предефинран map от число към буква който ще прави връзката между двете.

### Зад 7.
 Нека за неориентиран граф G имаме `n` на брой върхове, зададени чрез техния номер, и `m` на брой ребра. Освен това е даден масив `topValues` с `n` елемента, в който за всеки връх се пази съответна стойност, с която този връх може да се асоциира, т.е. в `topValues[i]` се пази стойност, която съответства на `i+1`-вия връх в графа. Масивът `topValues` е независим от представянето и дефинирането на графа.
Реализирайте функция, която намира сумата от стойностите на онези върхове в G, които се явяват минимални в рамките на компонентата за свързаност, на която принадлежат.
(Заб.: ако един връх не е свързан с нито един друг връх, то той се брои като самостоятелна компонента на свързаност.)

```
Примерен вход:

В графа G има върхове от 1 до 10
m = 5 - пет ребра, зададени чрез двойка върхове:
1 2
3 4
5 6
7 8
9 10
topValues[] = {10, 60, 20, 70, 30, 80, 40, 90, 50, 100} 
Изход: 150

Свързани компоненти: 1–2, 3–4, 5–6, 7–8 и 9–10
Сумата на минималните им елементи: 10 + 20 + 30 + 40 + 50 = 150

 

Примерен вход:

В графа G има върхове от  1 до 5
m = 2 - две ребра, зададени чрез двойка върхове:
1 4
4 5
topValues[] = {20, 50, 30, 40, 80} 
Изход: 100

Свързани компоненти: 1–4–5, 2, 3
Сумата на минималните им елементи: 20 + 50 + 30 = 100
```